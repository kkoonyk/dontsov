<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=padding, initial-scale=1.0">
    <title>Енгельс, Маркс і Ляссаль про неісторічні нації </title>

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Arsenal+SC:wght@400;600;700&display=swap" rel="stylesheet">
    <link rel="stylesheet" href="/css/li1.css">
</head>
<body class="li4">
    <header>
        <h1>Енгельс, Маркс і Ляссаль про неісторічні нації Дмитро Донцов</h1>
        <!-- <div class="about">
            <img src="/images/1918Enhels.jpg" alt="">
            <p>Ця стаття Д.І.Донцова була вперше надрукована в журналі «Літературно-науковий вісник» (1914 р., т. 65, № 2 – 3) і
            передрукована у вигляді окремої брошури в Києві в 1918 р. (Київ : друкарня Української центральної ради, Березень 1918
            р. – 59 c.). Наш текст подано за цим окремим виданням..</p>
            <p>[Випускаючи брошурою статтю п. Донцова, поміщену в Літ.-Наук. Вістнику 1917 р. друкуємо її без ніяких змін. – Редакція
            видавництва "Серп і молот".]</p>
        </div> -->

    </header>
<section>
<p class="long_text">Велика історична епоха, сучасниками котрої нам судилось бути, епоха дозрівання політичної активности забутих історією
    народів, поставила перед кожним (як міщанським, так і суспільним) демократом на Україні цілий ряд питань, що уперто
    домагаються свойого розвязання. <br>З них – спеціально для нас – висунулось наперед одно, досить старе питання, котре
    однак
    в наші дні набрало особливої актуальности. <br><br>Це питання є: як маємо ставитися до національного руху на Україні? <br>Чи
    вважати
    сей рух за явище поступове, що заслугує на наше попертя, чи, навпаки, за факт соціяльно-реакційний, щось неприродне
    й
    штучне, що жадним способом на симпатії правдивого демократа претендувати не сміє?
<br><br>
    На перший погляд саме поставлення такого питання може видатися комічним. <br>Український рух, прецінь, в останні літа
    виявив
    для всіх незасліплених людей таку інтензивність, що світла будуччина української нації стала лише питанням часу.<br> Але
    не
    зважаючи на це, або може власне за для того, що українське питання саме тепер набрало такої надзвичайної
    актуальности –
    старі суперечки про житєвість або штучність, демократичність або реакційність українства ніколи не провадилися з
    такою
    пристрастю, ще ніколи не заінтересовували такі широкі круги суспільносте, як власне тепер.<br><br> Сим питанням регулярно
    займаються кілька російських грубих місячників, не кажучи вже про російську й польську газетну пресу, що не опускає
    обговорити жадного факту, жадної нової публікації, котрі могли-б кинути нове світло на стару справу. <br>Дискусія
    перенеслася навіть на сторінки заграничних часонисей, змушууючи і європейців розбиратися в часом дивних для них
    аргументах „за” і „проти” існування осібної української нації і її права на вільний розвій.
<br><br>
    З другої сторони, спеціяльно в марксистських кругах – це питання й досі не дочекалося свого остаточного розвязання.<br>
    Ні
    для кого не є тайною, що багато російських марксистів ще й тепер стоїть що до українського питання – на точці
    погляду п.
    Струве або проф. Погодіна. Що ж до марксистів українських, то багато з них, які вирішили поставлене в горі питання
    інакше, ніж Струве, все ж мали замало послідовності, щоби єднати в одну цілість свою теорію й практику. Як відомо, в
    своїй практичній діядьности наш марксізм ніколи не акцентував, як належалося б, цілої ваги національних постулатів
    для
    класи, інтереси котрої він брався заступати.<br><br>

    Найбільш характеристичним є то, що свої негативні погляди на українство багато з російських марксистів в’язало з
    іменами
    великих основоположників соціялізму – Енгельса, Маркса і почасти Лассаля. Авторитетами цих людей старалися російські
    марксисти прикрити своє незнання в національних справах. Особливо ж, майже без застережень, акцентували вони погляди
    й
    гороскопи вождів соціялізму що до так званих неісторичних народів.<br><br>

    Енгельс і Маркс уважали національні рухи неісторичних націй (за невеликими винятками) в половині XIX віку за рухи
    виразно реакційні, а всіх цих хорватів, українців, чехів – колодою в ногах великих історичних народів (німців,
    мадярів,
    поляків) в їх дорозі до політичної свободи. <br>Анальогічних поглядів в Росії тримаються російськії марксисти в XX віці,
    пятнуючи національні змагання українців, білорусинів і пр., яко такі, котрі лише гальмують осягнення
    загально-російських
    політичних постулятів.<br> Саме слово „національний” майже ідентифікується у російських учеників Маркса з словом
    „націоналістичний”, це останнє – з словом „реакційний”. Майже одиноким праведником, котрого знайшов Маркс в
    слов’янськім
    реакційнім Содомі – були поляки, велика історична нація, що мала, на його думку, всі дані на будучий розвій і всі
    права
    на самостійний національний розвиток.<br> Роблять цей виняток для поляків і російські марксисти. Не думаю, щоб всі, або
    навіть багато російських марксистів були обзнайомлені з тими писаннями Енгельса, Ляссаля і Маркса, що присвячені
    національним питанням; але, не вважаючи на те, загальна (лихо зрозуміла) концепція великої соціалістичної трійці в
    національнім питанню й досі тяжить над умами їх російських прихильників, доходячи туда через другі або треті руки.
<br><br>
    Національні рухи націй неісторичних прийшли до нас з тою печатю зневаги, що витиснули на них Маркс, Енгельс і
    Ляссаль –
    з печатю реакційності. У нас знають, що ці люде боролися з сими національними рухами, а не попирали їх;<br> у нас
    знають, що
    національні рухи недержавних народів в державах многонаціональних осуджувалися вождями соціалізму.<br> І ось,
    напівсвідомо
    переносять наші доморослі марксиста без всякої критики ці погляди на національні рухи в Росії.<br><br>

    З огляду на блискучий публіцистичний хист Ляссаля, Маркса і, особливо, Енгельса, на їх велику ерудицію і уміння
    розбиратися в складних питаннях історії, снеціяльно ж з огляду на це об’яснення, яке дають поглядам сих людей на
    національне питання і долю „неісторичних” народів російські марксисти для оправдання своїх оригінальних поглядів на
    українство, думаю не від річи буде українській публиці зазнайомитися з фактичними думками про ці справи трьох
    великих
    німців. <br>Як вони фактично дивилися на будуче, на змагання ріжних націй європейського континенту? Чи фактично узнавали
    змагання деяких народів за безусловно реакційні, чи лише з певними застереженнями? Чи дасться всі їх погляди в сій
    справі застосувати без зміни й тепер? Що в цих поглядах було стійного, а що мусить бути зревізоване?
<br><br>
    Зрештю, last not least, який був їх метод, з котрим вони підходили до розвивання всіх сих питань, їх загальний
    штандпункт, вихідна точка?
<br>
    Відповідь на це останнє питання є навіть важнійшою від того, як дивився Маркс чи Енгельс на ту або иньшу націю, чи
    відмовляв їй права на існування, чн ні. Бо, коли деякі погляди Маркса і т.т. в інтересуючій нас справі вже давно
    відкинуті як неслушні або такими соціалістичними авторитетами, як Каутський, Реннер і Вауер, або – самим життем
    (його
    погляд на чехів), то метод його, котрим він керувався при рішенню сих питань, – (як я постараюся показати) – і тепер
    може бути ключем до них. Цей метод поможе нам відповісти і на фатальне для нас питання:<br>чи український рух лежить в
    інтересі демократії?
<br><br>
    В ту „весну народів”, в котру писали Енгельс, Маркс і Ляссаль про національну справу – ся остання була актуальна
    тільки
    в Австрії, Угорщині і Турції. Росія була лише трохи зачеплена нею. Тому цілу свою увагу наші автори присвячують тим
    національностям, що жили поза межами Росії. Не багато в їх писаннях знайдемо і про українців. В той час мертвим сном
    спала наша нація. І дивуватися скорше треба, що її взагалі завважили.<br> Серед різних ворогуючих національних стихій
    (націй
    „революційних” і націй „контрреволюційних”) – українці поважної ролі не грали, ні по одній стороні, ні по другій. <br>Це
    й є
    причиною, чому про українців знаходимо у наших авторів не багато, чому вони не стягали на себе ні такої ненависти,
    як
    пр. чехи, ні такого ентузіязму, як поляки. Та все ж Україна і тоді не була цілковитим трупом. Тому – як у Енгельса,
    так
    і у Маркса – ми все ж здибуємо деякі досить цікаві і часом несподівані погляди і думки про українців і їх будуччину.<br><br>

    Цих кілька уваг най вияснять читачеви ціль сеї брошури та її зміст.
<br><br>
    За порядком я постараюся дати: зміст поглядів Енгельса, Маркса і Ляссаля на „неісторичні” нації, – розділи 1 – 3,
    спробу
    критики цих поглядів – розділ 4, – і загальну характеристику їх методу та його значіння в оцінці ваги українського
    руху
    для демократії, – розділ 5.<br><br>

    Матеріял, що ним я користувався для цеї брошури такий:
<br>
    <i>
        1. „Aus dem literalischen Nachlass von K. Marx, F. Engels und F. Lassal”, Herausgeber Fr. Mering.
    
        2. „The Eastern Question, A reprint of letters written 1853 – 1856 dealing with the events of the Crimean war” by
        Karl
        Marx, London, 1897.
    
        3. F. Engels – Die auswärtige Politik des russischen Zahrenthums;
    
        4. Lassal – Der italienische Krieg und die Aufgabe Preussens (Reden und Schriften);
    
        5. Kautsky – Der Kampf der Nationalitäten und das Staatsrecht in Oesterreich;
    
        6. K. Marks – Revolution und Kontrrevolution Deutschland;
    
        7. F. Engels – Internationales aus dem Volksblat;
    
        8. „Common in walth”, 1866.
    </i></p>

        </section>
    
    

    

    <nav class="page_navigation">
        <ul class="pagination justify-content-center">
            <li class="page-item disabled">
                <a class="page-link">Previous</a>

            </li>
            <li class="page-item active"><a class="page-link" href="index_li4_Enhels-Marks-Lyassal-1.html">1</a></li>
            <li class="page-item"><a class="page-link" href="index_li4_Enhels-Marks-Lyassal-2.html">2</a></li>
            <li class="page-item"><a class="page-link" href="index_li4_Enhels-Marks-Lyassal-3.html">3</a></li>
            <li class="page-item"><a class="page-link" href="index_li4_Enhels-Marks-Lyassal-4.html">4</a></li>
            <li class="page-item"><a class="page-link" href="index_li4_Enhels-Marks-Lyassal-5.html">5</a></li>

            <li class="page-item">
                <a class="page-link" href="index_li4_Enhels-Marks-Lyassal-2.html">Next</a>
            </li>
        </ul>
    </nav>
</body>
</html>