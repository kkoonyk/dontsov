<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title> Український політичний сепаратизм</title>
    <link href="https://fonts.googleapis.com/css2?family=Arsenal+SC:ital,wght@0,400;0,700;1,400;1,700&family=Arsenal:ital,wght@0,400;0,700;1,400;1,700&family=Open+Sans:ital,wght@0,300..800;1,300..800&display=swap" rel="stylesheet">
    <link rel="stylesheet" href="/css/li1.css">
</head>
<body class="li5">
  <h1>
        Український політичний сепаратизм.
        Дмитро Донцов
  </h1>
    
   <p><br>
        Більш 50 літ тому К. Маркс писав, звертаючись до німецької громади. «Вина за всі лайдацтва, поповнені з поміччю
        Німеччини в інших краях, тяжить не лише на правительств а і великою мірою на самім німецькім народі. Без його
        засліпленості, без його раболіпства було б німецьке ім’я менш зненавиджене за границею, а пригнічені німцями народи
        давно б уже знаходилися в стані свобідного розвою». Так писав великий соціаліст. І коли ми тепер, по літах спільної
        боротьби за свобідну Росію, по стількох заведених надіях і розбитих мріях, – кинемо ці слова на адресу російської
        суспільності, нікому не вільно закидати нам жодний шовінізм!<br>
        <br>
        Колись, у часі Sturm-und-Drang [27] періоду європейської історії в 1848 році, великі історичні нації – французи, німці,
        угри, поляки вели перед в революції. Слов’яни (крім поляків) натомість були найпевнішою опорою реакції.<br><br>
        
        Тепер ситуація змінилася. Борцями за національну свободу – проти всіх сил реакції – виступають тепер ті нації, що в 1848
        році були противниками всякої свободи. Натомість народи, революційні колись – угри, поляки – імпульсивно чіпляються за
        старий засуджений на смерть status quo централізму та його модифікації – дуалізму. В останні дні до тих реакційних
        націй, що боронять свої позиції від штурмуючих колон нових, повних свіжої енергії народів, перейшла і Росія. По тамту
        сторону барикади опинилися і російські ліберали.<br><br>
        
        Сім літ конституційного життя в Росії привели російських лібералів до банкрутства. Векселі, виставлені ними колись,
        показалися фальшивими. А разом з банкрутством лібералізму – стратила рацію існування і драгомановська програма.<br><br>
        
        Драгоманов писав: «Відірвання українського населення від інших країв Росії (політичний сепаратизм) є річчю не лиш крайно
        тяжкою, але й для інтересів українського народу непотрібною».<br><br>
        
        В наші часи противно – політичний сепаратизм не лиш потрібний в інтересі нашого народу, але й – що важніше! – навіть
        можливий!<br><br>
        
        Стара Росія признавала, що лише центральне правительство має регулювати життя поодиноких – в тім числі і нашої – націй
        Росії. Нова Росія твердить, що лише центральному парламентові прислуговує це право.
        <br><br>
        Ні одна, ні друга, одначе, права самої нашої нації на автономію не визнає. Ліберальна Росія в ґрунті річи акцептувала
        національний принцип абсолютистичної. А з того часу, як нова російська державність прийняла – майже без застережень,
        національний принцип старої, українство мусіло з природи речі стати в опозицію як одній, так і другій, стати ворогом
        російської державності взагалі яко такої.<br><br>
        
        Коли наша нація чує в собі силу й волю до життя, коли вона почуває в собі організаційний талан, котрий вона так блискуче
        колись виявляла;<br> коли вона не хоче добровільно замкнутися в тій труні, котру їй готують російські молодотурки, –
        одиноким виходом для неї мусіла б бути програма не автономізму, лише політичного сепаратизму, в тій чи іншій формі – все
        одно.<br><br>
        
        Не буду розважувати тут цих форм, бо уважаю це за річ другорядну. <br>Тим самим полишаю на боці і питання «самостійної
        України». Бо актуальним є не гасло самостійності – мріяли ж колись наші українці про самостійну Україну в злуці з
        Росією! Актуальним, більше реальним, більше конкретним – і скорше здійснимим! – є гасло відірваная від Росії, зірвання
        всякої злуки з нею, – політичний сепаратизм.<br><br>
        
        Еволюція українського народу по цей бік кордону підготовила і в Галичині ґрунт для сепаратистичної ідеології. Протягом
        останніх 20 літ українці в Галичині зросли в таку поважну силу, що могли поставити на порядок денний такі радикальні
        домагання, як університет і реформу виборчої системи до сойму.<br> Але тут наткнулися на опозицію не лиш шляхти, але й
        польської демократії.<br> Причина цього факту є та, що демократизація краю була б рівночасно і його українізацією. Здаючи
        собі справу, що скорше чи пізніше – навіть неповоротка Австрія мусітиме поробити концесії демократії – а ео ipso –
        ослабити польський стан посідання в Галичині, – лояльні поляки зачали глядіти за новим об’єктом своєї лояльности. «Zu
        Dir Majestät stehen wir»… ці слова лишилися і тепер засадою польської політики, лише з тою різницею, що дотепер не все
        було ясно, про кого властиво думають вони, вимовляючи цю сакраментальну формулу…
        <br><br>
        Нетрудно догадатися, як поляки знайшли своїх нових союзників. Колись один польський політик (здається, Ашкеназі) з жалем
        говорив: «Моі Panowie! Jeżeli będziemy się dzielić na Polaków, Mazurów, Rusinów, to gdzie-ż będzie Polska?» Ніби
        вторуючи йому сказав недавно в Думі потомок українського гетьмана, Скоропадський: «если будем делиться на великороссов,
        малороссов и белороссон, где же будет Россия?»
        <br><br>
        Самі, може, того не свідомі, обидва джентльмени сконстатували дуже важний – а для себе сумний факт. <br>А саме – що з
        пробудженням неісторичиих націй, а особливо України, що досі була гноєм для великопольської і великоросійської ідеї, –
        як Польща, так і Московщина мусіли б відійти в свої етнографічні границі. Це, здається, зрозуміли вже і поляки, і
        москалі. Звідси їх entente cordiale, звідси москвофільська орієнтація поляків, що завдає стільки клопоту нам.
        <br><br>
        А втім, поляки тут не ставляють жодного виїмку. Небезпека зі сторони неісторичиих націй зближає нації історичні одну до
        другої в цілях оборони status quo. Недавно ціла німецька і мадярська преса пережили регенерацію своєї старої приязни,
        давно стала прислів’ям польсько-мадярська приязнь, російська преса взяла давно полонофільський курс.
        <br><br>
        Прошу мене хибно не розуміти. Я лиш констатую факти. Я бачу певні, досить сильні причини, що пхають польський загал на
        дорогу угоди з Росією, я знаю з історії – з якою цупкістю тримається у власті польська шляхта, ця головна репрезентантка
        москвофільства, беручи собі за гасло: Vivat nobiles, pereat respublica!
        <br><br>
        Це управнює мене до моїх песимістичних виводів щодо поляків.
        <br><br>
        Але коли б польська політика перейшла в руки мудріших людей, коли б «у великих рухах світового значення польський та
        український прапор ішли разом», ми б були перші, що цим людям простягли б руку згоди.
        <br><br>
        Досі однак так не є.
        <br><br>
        Досі російська орієнтація поляків є причиною неповодження всіх останніх угодових акцій в краю. <br> В останній момент
        польські партії ніби переконалися, що затикати ватою вуха під час соймової обструкції – це ще не значить розв’язати
        українське питання в Галичині, і ухвалили відомий компроміс. <br>Але тоді на сцену вийшли ті, що звикли не інакше звертатися
        до своєї авдиторії, як per «najmilszi w Chrystusie» – і ціла реформа пішла до чорта, на превелику втіху російського
        правительства і його експозитури у Львові.<br>
        <br>
        Час висунув перед нами великі реформи – а показалося, що жодна з них не може бути переведена через veto політичних
        дегенератів, що в своїй політиці кермуються директивами з-над Неви. Чи заходить справа українського університету –
        поляки недвозначно аргументують свою опозицію небажанням справляти клопіт Росії, від котрої залежить прецінь доля
        російських «rodaków». Чи виплине справа соймової реформи – вшехполяки запобігливо вказують Австрії на небезпеку зі
        сторони Росії, яку стягло б на неї «фаворизування» українців і т. д. і т. д.!
        <br><br>
        Коли згадати ще про наших москвофілів, то зобачимо, що в боротьбі навіть за свої чисто краєві інтереси – галицьким
        політикам довелося раз-у-раз напотикатися на посторонню, ворожу силу, котра не лиш не позволяє краєві вийти зі стану
        анархії, але без паралізування котрої всякі національні здобутки в Галичині стають просто проблематичними.<br> Показалося,
        отже, що галицькі українці, рівно ж як російські, мають одного й того самого ворога, з котрим боротися лише на місцевому
        ґрунті – є річчю безнадійною. <br> Показалося, що галичани не можуть бути певними ані тривалості реформ, ані навіть певними
        завтра, поки не буде знищена або ослаблена сусідня заприязнена держава, що їх будуччина залежна від того, як уложаться
        українсько-польсько-російські відносини на цілій території, замешканій цими народами.<br><br>
        
        Так, переступаючи границі Галичини і заключаючи союз з вшехполяками, – московський царат сам вивів українську політичну
        думку в Галичині поза границі краю і поставив перед нею ширші завдання, ширшу мету. <br>Цією метою з натури речі стало –
        знищення, або ослаблення царату, підтримання сепаратистичних змагань на Україні.
        <br><br>
        Так, банкрутство російського лібералізму, заборчі плани царату і москвофільство поляків – не лиш вивели українську
        політичну думку за межі вузького провінціоналізму. Вопи створили ґрунт під одну, спільну програму української нації по
        обидва боки кордону.<br><br>
        
        Як я вже сказав – цією програмою, після мене, мусить бути програма сепаратизму.
        <br><br>
       <i>
          27. Sturm-und-Drang (нім.) – «Буря і натиск». Образна назва якогось періоду в історії, сповненого великого духовного
          піднесення і революційних устремлінь. Вперше так було названо рух німецьких романтиків 1770-80 pp. (за назвою п’єси Ф.
          Клінґера «Буря і натиск», 1776 р.).
       </i>
   </p>
</body>
</html>