<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Російський імперіалізм</title>
    <link href="https://fonts.googleapis.com/css2?family=Arsenal+SC:ital,wght@0,400;0,700;1,400;1,700&family=Arsenal:ital,wght@0,400;0,700;1,400;1,700&family=Open+Sans:ital,wght@0,300..800;1,300..800&display=swap" rel="stylesheet">
    <link rel="stylesheet" href="/css/li1.css">
</head>
<body class="li5">
<h1>
        Російський імперіалізм
        Дмитро Донцов
</h1>
    
 <p>
        Шукаючи за причинами патріотичного божевілля, що охопило російське суспільство, не на останньому місці прийдеться
        назвати російський імперіалізм.<br><br>
        
        Ця хороба фактично – протягом останніх п’ятьох літ – заразила цілу московську буржуазію, як правого, так і лівого
        табору. <br>Досить згадати 1908 p., коли лібералізм російський показався plus royaliste que le roi même, коли на стрічках
        всіх російських дневників з болотом мішалося Ізвольського [12] за його «уступчивість» Австрії в часі анексійної кризи
        [13];<br> досить згадати божевільні проекти російських панславістів, руку котрих тягли прецінь і ліберали, про слов’янську
        федерацію па трупі Австрії й Угорщини;<br> досить згадати, що ганебна політика царату в Персії і Монголії не лиш не
        стрічається з протестом лібералів, а навпаки, знаходить в їх рядах своїх учених теоретиків,<br> досить згадати останні дні в
        Думі, де бурею оплесків прийнято провокуюче експозе Коковцева [15] не лиш на лавах правих, але й тих, що самі себе
        називають «опозицією його Величності», <br>досить, зрештою, згадати останню промову в Думі лідера кадетів Мілюкова, що не
        лиш апробував політику російського правительства в часі останньої кризи на Балкані [16], а навіть заохочував його до
        анексії Вірменії, – <br>досить це все згадати, аби усвідомити собі: що «unarodowienie» російського лібералізму довершилося,
        що віднині нема такої підлоти – аж до зради своїх власних принципів – котрої би не допустилися російські ліберали там,
        де ходить о попирания заборчої політики царату.<br><br>
        
        Ця нова хвороба – імперіалізм – утворює перед нами грізні перспективи.
        <br> Спеціально перед нами. <br>Є знаною річчю, що заборча
        політика – котра так часто любить прикриватися інтересами нації – все має більше виглядів в державах однонаціональних.<br>
        Національний кавардак – що конче буде внесений до Росії українським питанням – мусить зменшити силу розмаху російської
        експансії. Вже тепер українська опозиція заграничній політиці царату (особливо неославізмові) – хоч яка слаба – стає
        йому трохи невигідною. Далі ці невигоди хіба лиш збільшаться і будуть так само шкідливі Росії, як ті, що справляють чехи
        й поляки політиці зовнішній Австрії. Ось для чого, власне, російські імперіалісти такі завзяті прихильники «єдиної і
        неподільної Росії», ось через що ніде не знайти більших ворогів усяких спроб «расколоть единый русский народ», як власне
        серед імперіалістів. З їх рядів вийшов прецінь і Струве.<br><br>
        
        Далі, стала вже труїзмом в Росії конечність згоди з поляками, аби і цих здецидованих ворогів Німеччини впрягти до возу
        російської державності.<br> Що ця політика скаптовання поляків має всі шанси на успіх не лиш серед російських, але й
        австрійських навіть поляків, <br>свідчить ціла тактика Кола польського в Думах, акцептування ними неославізму «без
        застережень»; <br> про це свідчить стала опозиція польська в Австрії Тридержавному Союзові [17], розпад котрого зробив би з
        Австрії іграшку в руках царату; <br>про це свідчить поведінка поляків під час останньої кризи, нагінка на д-ра Лео в
        варшавській пресі за його «нетактовні» виступи проти Росії, в котрих народовецькі сервілісти угледіли образу маєстату
        російського царату; <br>про це свідчить щойно погребана галицька угода [18], задушена руками польських москвофілів.
        <br><br>
        Не підлягає сумніву, що свою полонофільську політику Росія могла би вести лише коштом українства. В противному разі
        неославізм стратив би для поляків цілу свою атракційну силу; <br>відпала би одна з найважніших причин, що робила для них
        Петербург з певного вигляду милішим від Відня. Бо, маючи перспективу української небезпеки як в Росії, так і в Австрії,
        поляки ледве чи вибрали би якусь іншу політику, як політику Буриданового осла. А це не є пожаданим для російських
        імперіалістів.<br> І тому, коли ці останні в своїм Drang nach Westen не хочуть розгубити всіх своїх союзників – Бобрінських
        [19] і поляків, – мусять взяти собі за правило: «mit den Wölfen muss man heulen». Цією дорогою вони й пішли, вітаючися в
        Празі з Глібовицькими [20] і Дудикевичами [21] яко «едиными представителями галицко-русского народа», і робили в Росії
        заговір мовчання про все, що торкається України.<br><br>
        
        Полишаючи навіть на боці російський імперіалізм, перспективи, які відкриває український рух перед Росією, наповняють
        панічним страхом кожного російського буржуа.<br> Випустити з-під своєї контролі колосальну територію з
        кількадесят-мільйоновою людністю, посіданню котрої Росія завдячує своє великодержавне становище, соками котрої досі
        годується російська промисловість і державний бюджет, на котрій знаходить свій хліб десятки тисяч російських урядників,
        учителів, суддів і прочих культуртреґерів; дати свободу самовизначення 30 мільйонам людності, від котрої виключно
        залежить, чи Росія зостанеться державою однонаціональною, чи перетвориться в федерацію націй – на це жодний росіянин не
        піде. Прикладів такого самопожертвування не знає історія.<br><br>
        
        Історія – навпаки – свідчить, що скрізь, де якась державна нація скидала з себе ярмо чужої або своєї бюрократії, вона
        робила це лиш для того, аби тим міцніше уґрунтувати своє панування над іншими народами-паріями. В найбільш драстичний
        спосіб можна це обсервувати на прикладі Угорщини, котра вже виявила заборчі тенденції, щойно визволяючись від Австрії.
        Коли в квітні 1848 р. депутація з Банату [22] допоминалася перед Л. Кощутом [23] прав хорватської нації, цеп
        змадяризований словак, борець за національну незалежність Угорщини відповів: «Я не знаю жодної хорватської нації»!<br><br>
        
        Рівно ж і пруський ляндтаґ не знає польської нації. <br>Ба, навіть Сербія, маленька країна з великими апетитами, що написала
        на своїм прапорі національне з’єднання всіх сербів, тепер, забираючи частину Албанії, устами Пашіча [25] з погордливою
        усмішкою говорить про «так званий» етнографічний принцип, котрого не можна, мовляв, брати в рахубу при зачеркненню
        границь Великої Сербії. <br><br>Чи маю ще звернути вашу увагу на Галичину, на Польщу? Адже ж усі ми знаємо, що та сама «Jeszcze
        Polska nie zginela» [26], що перед 50 літами звеніла яко пісня свободи, тепер звучить яко гімн гніту і насильства.
        <br>
        Тепер прийшла черга і на російську суспільність, котра щойно зачинає вибиватися з бюрократичних пелюшок.
        <br>
        Чи будемо дивуватися, що вона виявила супроти інших націй – акурат стільки сприту або туподумства, – називайте як
        хочете, – що й поляки, мадяри або серби?
        <br>
        Отже, розглядаючи відношення до нас російського лібералізму, ми бачили, що воно є різко негативне. Аналіза причин даного
        відношення до українства переконала нас, що воно (відношення) має тенденцію зростати. Аналіза соціальиої структури
        царату – робить надії на будь-які ґвалтовні зміни існуючої політичної системи в Росії надзвичайно слабими.
        <br><br>
        Summa summarum – українство в Росії має, і довго ще буде мати в цілій майже російській суспільності політично активній –
        своїх здецидоваиих і невблаганних противників.
        <br><br>
        <i>
            12. Ізвольський Олександр (1856 – 1919) – міністр закордонних справ Росії (1906- 1910), активний прибічник ідеї Антанти.
            <br><br>
            13. анексійна криза – у 1908 р. Австро-Угорщина повністю анексувала Боснію і Герцеговину, що викликало напруження її
            стосунків з іншими державами, передусім з Росією.
            <br><br>
            15. Коковцев Володимир Миколайович (1853 – 1943) – російський державний діяч, прем’єр-міністр (1911 – 1914).
            <br><br>
            16. останньої кризи на Балкані – Балканська війна 1912-1913 рр. Болгарії, Сербії, Чорногорії і Греції проти Туреччини.
            <br><br>
            17. Тридержавний союз – союз Німеччини, Австро-Угорщини та Італії; інша назва – Троїстий союз.
            <br><br>
            18. погребана галицька угода – тобто, польсько-українське порозуміння в Галичині зі спробою розділити край на польську і
            українську частини.
            <br><br>
            19. Бобрінський Володимир Олексійович (1867 – 1927) – російський політик-монархіст, лідер неослов’янізму..
            <br><br>
            20. Глібовицький Микола (1876 – 1918) – провідний галицький москвофіл, письменник. Співорганізатор разом з чеськими
            панславістами (Крамарж, Грібар та ін.) т. зв. «неослов’янського руху».
            <br><br>
            21. Дудикевич Володимир (1861 – 1928) – один з лідерів галицьких москвофілів, виступав за повну єдність з Росією.
            <br><br>
            22.<br><br> Банат – історична область на півдні Угорщини, заселена досить густо сербами, румунами, хорватами.
            <br><br>
            23. Кошут Лайош (1802 – 1894) – лідер угорської революції 1948-49 рр., правитель-президент незалежної Угорщини у 1849 р.
            <br><br>
            25. Пашіч (Пашич) Нікола (1845 – 1926) – один з провідних сербських політиків, прем’єр-міністр Югославії у 1921 – 26 рр.
            <br><br>
            26. «Jeszcze Polska nie zginęła» («Ще Польща не загинула») – перший рядок (назва) польського національного гімну.
        </i>

        <br>
 </p>
</body>
</html>